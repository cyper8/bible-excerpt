
_пт, 4 жовт._

# Осія 4:1-9

## Більші знання - більша відповідальність.
1. З ким судиться Господь? Чому?
2. Що станеться з грішниками? Чому страждатиме земля? За що?
3. Хто несе більшу провину?
4. Як ви розумієте вірш 8?

У тому, як перекладачі підходять до цього уривку є дві виразні тенденції. Їх добре видно у відмінностях між перекладами Огієнка і Хоменка. Хоменко, я думаю, іде ближче до тексту пророка, який звертався виключно до свого народу (на користь цього свідчать інші переклади): Господь судиться із мешканцями краю (Ізраїлю), які грішать відступництвом, і за це край - люди і природа - страждають (вже, вірш 3), у чому особливу провину покладає Господь на священників і пророків, які завели народ у гріх. Огієнко, натомість схильний узагальнити - грішна вся земля, бо народ Господній, як Священник, зрадив Господа, і тому вся земля буде (вірш 3 у майбутньому часі) покарана. Такий, дещо вільний, підхід до прочитання слів пророка, звісно, більш плідний для духу християнина, адже тут дозволяє усвідомити свою частку відповідальності. Ним варто користуватися, хоч і з обережністю, у Дусі перевіряючи, куди веде така вільність. В даному випадку, схильний вірити пану Огієнку)

https://ukrbiblia.at.ua/HOS/hos4.htm 

https://ukrbible.at.ua/HOS/hos4.htm 

#щоденне_читання
