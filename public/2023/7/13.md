
_чт, 13 лип._

# 2 Послання до коринтян 1

## Сьогодні починаємо наступне 2-ге послання до коринтян, читаємо розділ 1.
Дещо неоднорідна, в плані настрою автора, структура цього послання навіяла деяким дослідника думку, що цей текст є компіляцією кількох послань, писаних в різний час. Зрештою, не дивно, що такі давні тексти могли дійти до нас не повістю, але й ті, що маємо, досить цілісно відтворюють дискурс взаємодії Павла з християнами Коринту. Маючи у пам'яті Перше послання, можна зрозуміти динаміку розвитку церкви в Коринті і спостерігати участь Павла у її формуванні, а також просто збагачуватися мудрістю і духом великого апостола.
1. Про які страждання у Азії говорить апостол? (пригадайте Дії 19:21-20:4) Як ви розумієте вірш 6? Як Павло ставиться до своїх страждань? Порівняйте сприйняття власних страждань християнина-Павла і юдея-Йова? Чому така відмінність перспектив?
2. Як ви розумієте вірші 15-19 і що, на вашу думку, є причиною їх написання? Чому між людьми виникають підозри в нещирості?
3. Як пройшов попередній (перед написанням цього) візит Павла в Коринт?

https://ukrbible.at.ua/2CO/2co1.htm 

#щоденне_читання
